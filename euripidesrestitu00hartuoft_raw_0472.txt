 

                                             

454

Rerum statum, qni fuisse fingebatur ineunte dramate,
his verbis exponit Hyginus, „Athamas (Aeoli filius), in
Thessalia rex, cum Inonem uxorem (Cadmi filiam, Bacchi
nutricem), ex qua dnos filios [susceperat], perisse putaret,
duxit nymphae (et Hypsaei) filiam Themistonem uxorem,
ex qua geminos filios procreavit. Postea resciit Inonem in
Parnasso esse bacchationisque caussa eo pervenisse. Mi-
sit qui eam adducerent3 quam adductam celavit.”

Prologum ab lnone actum esse coniicio. Pridem enim
ex montibus ac solitudine, in qua multos annos, spelunca
pro tecto utens, aetatem degerat, reducta et in domum
Athamantis restituta erat, sed dissimulato vero nomine, igno-
ta omnibus, matrimonio ab aliena semina occupate, quum
ipsa famulorum numero haberetur, penatibus quidem com-
munibus cum marito utebatur, ceterum neque tori genialis
iure fruebatur, ad pellicis locum a matronae dignitate de-
trusa, neque liberorum suorum amorem curamque palam
ostendere ei licebat, et servire aemulae cogebatur, quam
intimo pectore oderat ac perdere haud iniuria cupiebat.
Ilic dolor praeteritorum malorum recordatione augebatur:
sanitate enim mentis ab Iunone privata retentaque fuerat
in locis incultis horridisque, seram vitam inter feras tole-
raverat, tempestatum iniuriis exposita, carens tum homi—
num consortio tum bonis omnibus, quae hominibus ab ho-
minibus parantur. Haec tantorum malorum perpessio ipsa
specie Inonis declarabatur: pallida enim conspiciebatur,

„Refugere oculi ; corpus macie extabuit,

Lacrimae peredere humore exsangues genas.”
Testatur Aristophanes et in Acharn. v. 434. μεταξὺ τῶν
Ἰνοῦς ῥακῶν et in Vespis v. 1413: ,,γυναικὶ θαψίνῃ,
Ἰνοῖ κρεμαμένῃ πρὸς ποδῶν Εὐριπίδου.” Ad quae scho-
liastae haec annotaverunt: θαψίνῃ, ὠχρᾷ· τοιαύτη γὰρ ἦ
θάψος, ὅπερ παρ’ ἡμῖν χρυσόξυλον λέγεται. — παρὰ δὲ
Εὐριπίδῃ γέγραπται ἦ Ἰνὼ κρεμαμένη καὶ ὠχρὰ ὑπὸ
τῆς κακοπαθείας —- εἰςήγαγε δὲ Εὐριπίδης τὴν
Ἰνὼ ῶχρὰν ὑπὸ τῆς κακοπαθείας. Male interpretati
sunt verba κρεμαμένῃ πρὸς ποδῶν Εὐριπίδου, quibus Ari-
stophanes fidem rei totius ab Euripidis auctoritate pendere
(neque enim priorum poetarum quisquam talia de Inone

 

 

