    
                                               

 

411

dem aliter quam in criminatorem regerendo crimen purgari
nequit. Quod faciens, quid aliud quam par pari referre
videtur‘} Nonne enim Hippolytus, ne iureiurando quidem,
quo se obstrinxerat, retentus, turpissimas criminationes, et

falsas quidem, palam iactavit

πλήσει τε πᾶσαν γαῖαν αἰσχίστων λόγωνῖἐ
Ergo quod criminationem criminatione repellere constituit
neque mortis fructum amittere vult, non est vituperanda. Non
debuit enim Hippolytus famam innocentis temere lacerare.
Optare, ut divini numinis iustitiae confidens Phaedra famae
suae purgationem hnic commisisset, est postulare, ut non
graecos homines, sed christianos Euripides repraesentasset.

Strenue chorus duplici officio et tegendi commissa et
favendi bonis satisfacit, neque idem quidquam, quod non
proposito conducat, medios actus intercinit *). ltaque dum
suspendio vitam mulier praestantissima finit, vehementissimo
affectus dolore cupit se aut terra hauriri aut in aerem
sublatum ad ultimos orbis terminos auferri. Tum naviga-
tionis recordatur insaustissimae, qua Athenas ad connubium
infelicissimum ineundum vecta intravit thalamum, in quo,
mortem turpitudini praeferens, interitura erat. Hoc car-
men elegantia atque sublimitate nullo inferius est. Statim
deinde defunctae corpus a famulis e laqueis solutum com-
ponitur.

Hoc ipso momento Theseus ex itinere redit. ln fin-
gendis caussis absentiae vel praesentiae personarum, quas
vel adhibere rebus agendis vel arcere velint, scenicos poetas
non admodum religiosos esse constat, facileque haec licen-
tia conceditur iis, quornm ars plurimis esset iniquissimis-
que legibus circumscripta. Probabili caussa Hippolytum

³*) Non digna sunt quae refutentur hacc Monkii verba: „Fabulae
nostrae oeconomia, in ceteris egregia, hoc nomine inculpa-
tur, quod chorus praesenserit Phaedrae facinus, nec tamen
prohibere conatus sit. Idem profecto vitium in aliis Euripi-
dis tragoediis conspicitur, et forsan ob partes choro tribu—
endas, quae eum a scena abesse non sinebant, aegre vitari
potuit. In illo autem magis peccasse videtur tragicuS, quad
ipse necis modus, quem initura esset Phaedra, a choro

praedictus sit.⁷⁷

 

