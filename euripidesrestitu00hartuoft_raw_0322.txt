 

 

304

μηδ’, ἄν τι συμβῇ δυςχερές, δουλοῦ πάλιν,

ἀλλ’ αὐτὸς αἰεὶ μίμνε, τὴν σαυτοῦ φύσιν

σώζων βεβαίως, ὥςτε χρυσὸς ἐν πυρί.

Fuit hoc drama ex genere eorum, quae implicata κατ’
ἐξοχὴν appellavit Aristoteles„ quorum structuram deperdi-
torum ex fragmentis indiciisque coniectura assequi disfi-
cillimum est. Ceterum Euripidis ingenium in hoc genere
maxime viguisse ex Ionis fabula intelligitur. Praeterea
etiam morata egregie suit haec sabula senem exhibendo
cautum, formidolosum atque etiam uxorium, mulierem im-
potentem et ad quidvis audendum pronam, iuvenem glo-
riae cupidum, ad optima exempla vitam moresque compo-
nentem, neque minus consilio prudentem qnam manu for-
tem et ad pericula subeunda promtum. Unde non vilissi-
marum fabularum numero Aegeum fuisse suspicari licet.

C. Heraclidae.

Marathone in Tetrapolide *) scena dramatis consti-
tuitnr3 repraesentatur templum lovis Forensis (Ἀγοραίου);
conspiciuntur filii Herculis aetate minores in ara ante tem-
plum collocati, ramis olivae, quos secum tulerunt, in ara
depositis, interque eos Iolaus¹ Herculis quondam comes et
laborum socius, nnnc liberorum eiusdem tutor. In pene-
tralibus templi eadem ratione filiae Herculis cum avia Al-
cmena supplices ad aram consedisse finguntur. Exagitati
a cuncta Graecia Heraclidae, quum propter Eurysthei po-
tentiam minasque nulla civitas eos recipere auderet, repu-
diati nuper a Trachiniis, in hoc Herculis τέμενος confu-
gerunt **), freti et cognatione et amicitia, qua Theseus
Herculesque coniuncti suerunt. Abesse fingitur Hyllus

*) Strabo VIII. p. 383. docet Tetrapolin partem Atticae ter-
rae dictam fuisse eam, quae Oenoen ‚ Marathona, Proba-
linthum et Tricorython contineret.

**) Eurip. Herc. fur. 1329. Diodor. Sic. IV, 57. Schol. Oed. Col.
701. Longin. fragm. vlu. p. 85. ed. Egger.

                                         

 

  

