 

                                              

401

ἀλλ’ -- -- ἔστι, κᾶν τις ἐγγελᾷ λόγῳ,

Ζεὺς καὶ θεοὶ βρότεια λεύσσοντες πάθη ²²²).
Honestissimum de Bellerophonte iudicium fecerat etiam
is auctor, quem Aelianus Ilist. anim. V, 34. compilavit.
Omitto Plutarchum, M. Antoninum, Athenagoram, Sextum
Emp. 7 Lucianum aliosque, qui studium Euripidis versibus
huius tragoediae in medium proferendis testificati sunt.

Idem argumentum ante Euripidem nemo illustraverat3
attigerant Homerus (Il. ζ, 155 seqq.) et Pindarus (lsthm.
Vi, 44), quorum Euripides auctoritatem sequens admirabili
arte res sane difficiles tractatu scenae accommodavit.
Astydamantis tragici Bellerophontes **) an in eadem ma-
teria occupatus fuerit, hodie ignoramus.

B. Hippolytus coronatus.

Troezene res aguntur ante domum regis Pitthei, qui,
cum esset Thesei avus, educasse Hippolytum fingitur. Is
sapientiae laude floruisse tradebatur, teste Plutarcho in
vita Thesei c. 3. Itaque Hippolytus et natura et disciplina,
cum sit ex Amazona natus et ἁγνοῦ Πιτθέως παίδευμα,
castitatem virtutum omnium maxime colit. Theseus cum
tota domo Troezena commigrasse fingitur, quod propter
caedem Pallantidum unum annum debeat exsulare.

Ante aedes proxime fores duarum imagines dearum
positae conspiciuntur, Dianae atque Veneris, quarum illam
ab Hippolyto, hanc a Phaedra consecratam esse putandum
est. Hac statim compositione funesta daemonum confli-
ctatio significatur. Prodit deinde Venus ipsa, cuius ira et
adolescens praestantissimus ct mulier pudicissimainterituri
sunt. Huius oratio, ut iratam decet, minime exilis est, sed
sanguine, succo nervisque praedita. Est autem hoc prooe-
mium ciusmodi, ut non solum praeterita commemorando
doceat, sed etiam futura praemonendo attentos reddat

²⁸) Plutarch. Repugn. stoicorum c. 15. T. ΙΙ. p. 1040. Β.

aa) cf. welch. p. 1061.
26

 

