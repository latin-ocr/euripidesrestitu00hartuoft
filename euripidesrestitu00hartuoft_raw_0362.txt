 

 

344

tempestive saepe usum esse Euripidem affirmant, inane
est. Neque enim frequentius aut magis alienis locis hu-
ius generis sententias, quam reliquas, posuit, nisi si quae
ab interpolatoribus obtrusae sunt, et multa eiusmodi dicta
magis ingenuitati illorum temporum, quam Euripidis ma-
lignitati, tribuendae sunt, velut illud (v. 945.): ⁷

εἴπερ γυναικῶν ἐστι τῶν ἄλλων μία.

Destituerunt et Theseus Ariadnen et Minos Scyllam
et Aeneas Didonem, quamvis vehementissime se ab his
amari intelligerent et magnis affecti essent beneficiis. Ete-
nim non sunt suavissimae feminarum eae, quae amores vi-
rorum quasi expugnare student. Minime vero omnium
Medeae mores amabiles erant. Quo minus autem amore
retinebatur Iason, hoc magis eum utilitatis studio duci ne-
cesse erat3 accedente vero etiam cupidine potiundae vir-
ginis multo, quam Medea erat, venustioris, non est miran-
dum, quod Medeam deseruit. Praeter Iasonem Medeam-
que nulla huic fabulae persona inest conspicua. Chori
vero munera tam sunt gravia, ut paene actoris vice fungi
videatur. Ad universum enim sexum seminarum iniuria
et contumelia, qua Medea afficitur, pertinere ei videtur
ideoque communi opera censet ulciscendam esse. Hoc
tantum curat, ne vel suae vel liberorum vitae vim inserat
Medea. Quam dum ad colloquium chori evocat nutrix,
optat, ut carmina vel incantamenta inventa sint, quibus li-
bidines hominum nimis incitatae motusque animorum se-
dari mitigarique possint ἧς); quae sententia aptissime in-
serta est ei fabulae, in qua amoris iraeque furore tam im-
mane scelus perficitur, quantum reliquis animi perturba-
tionibus pertici vix posse videtur. Nec minus reliquae
sententiae ad aperiendam poetae voluntatem docendasque
caussas rerum idoneae sunt: velut illud ad Iasonem spe-
ctans dictum (v. 85.), se quemque magis, quam proximos,
amare, quem amorem, quamvis possit cum iustitia con-
gruere, tamen saepe ab ea alienum esse3 tum de libidine

>¹²) Laudavit hanc sententiam Plutarchus in coni. praec. p. 143. C.
et in Symp. VII, 7. p. 710. Ε.

                                            

 

 

 

