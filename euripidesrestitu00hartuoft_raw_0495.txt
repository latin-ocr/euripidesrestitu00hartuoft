   
                                            

 

· lill-

ι dil-

· *llll*

 

Ion.

O.

Fabula ex genere earum est, quas intricatas (πεπλεγμέ-

νας) appellavit Aristotcles. Etenim non gravitate rerum,
non atrocitate malornm, non magnanimitate vel insolentia
hominum, non novitate facinorum, non morum exemplis,
sed erroribus turbulentis et agnitione inopinata tenet spe-
ctatores. ln quo genere quum nostri poetae sere omnes
quam diligentissime cavere soleant, ne quid de eventu ante
ipsam difficultatum solutionem indicetur, omnemque dele-
ctationem in eo positam esse iudicent, ut par sit eorum, qni
spectant, atque eorum, quorum sors agatur, ignorantia,
Euripides contra deo arcessito erroribus omnibus specta-
torum occurrere et de eventu rerum eosdem planissime
docere maluit. Nimirum non praestigiatoris, sed poetae
personam sibi agendam esse duxit, et consecutus est id,
ut ad actionum contentionem et sermonum ambiguitatem
animum liberiorem attenderemus, neque cognoscendi rerum
decursum studium minuit, sed auxit, ut falsas opiniones
cum veritate comparantes vehementius commoveremur. At-
qui neque imperitiam neque ignaviam poetae caussam fuisse
prooemii praemittendi in hac quidem fabula quilibet intel-
ligit. Nam etiam demto illo nihil dramati deesse videbi-
tur: neqne enim pars actionum est, sed oratio in con-
cione theatri habita ante initium actionum. Et poterat ea-
dem verba histrio, non alienam personam, sed suam agens
facere, si dignitas tragoediae hoc pateretur.

Delphis in limine templi Apollinis res aguntur, et prodit
MercuriuS, qui quondam Athenis ionem ex Creusa, Erechthei
filia, natum et in antro rupium, quae Longae appella-
bantur (in septentrionali Acropolios regione supra ipsum
theatrum situ, quo eodem loco Creusa ab Apolline com-
pressa erat) expositum sustulit Apollinis rogatu ac Delphos
pertulIt‚ ubi in gradibus templi cum arcula et fasciis iacens
inventus a sacerdote susceptusque est. His expositis ad-
dit puerum, cuius parentes ignorarentur, apud aras dei
victum invenisse, eundem, cum adultus esset, thesaurorum

custodem a Delphis constitutum esse et in delubro dei

