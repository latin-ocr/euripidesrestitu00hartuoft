58

rent exitum, quam contrariarum, Aristoteles ipse testatur
(c. 13. ἓ. 7. 8.)‚ idemque dicit vitio datum esse a qui-
busdam criticis Euripidi, quod in res adversas miserasque
multae eius tragoediarum desinerent (c. 13. ἓ. 6.). Qua
in re mirum est contrarii vitii eundem a quibusdam re-
centiorum, hominum socordium nee nisi proxima quaeque
respicientium, accusatum esse, et parum abfuisse, quin
corrupisse et pessumdedisse ista, quam fingebant, nova-
tione tragoediam argueretur. Omnino autem vix dici pot-
est, quantam errorum multitudinem traxerit unus error,
quo in res miseras utique deveniendum personis tragicis
esse recentiores vulgo sibi persuaserunt. Latius patuisse
tragoediae nomen manifestum est, ut ne hilaritas qui-
dem, qua saepe in vita res quamvis severas interpellari vi-
demus, ab illius natura aliena esse crederetur. Quasdam
enim tragoedias in locum satyricorum dramatum substitu-
tas esse, quae admixtis lepidis rebus tristia ac severa ha-
berent temperata, satis iam certis documentis probaripotest.

Neque igitur rerum neque sententiarum vel serie vel
mutuo respectu dramata singularum didascaliarum iungi
inter se solitas esse, ex his, quae modo disputavi, puto
intelligi. Neque tamen quod necessario et vulgo factum
esse nego, idem unquam factum esse vel fieri potuisse in-
fitior. Nam si delectationis rationem poetas imprimis se-
cutos esse dico, non utilitatis rationem neglectam vel con-
sulto spretam esse contendo. Quare ubi obferretnr illis
materia eiusmodi, quae utramque laudem coniungi patere-
tur, ut consociandis fabulis et iucunda varietas et rerum
quaedam continuatio vel sententiarum utilium declaratio
efficeretur, quemnam poetam fuisse tam stolidum putamus,
ut opportunitatem feliciter oblatam omitteret neque etiam
paullulum delectationis rationi utilitatis condonares} Aut
quotiescunque esset facultas componendi dramata ea, qui-
bus finitima vitiorum virtutumque exempla illustrarentur,
ipsaque similium dissimiliumque coniunctione utilissime do-
cendi, quemnam poetarum non fecisse putamus id, quod
vel maxime est poetae, ut ex adverso positis rebus finiti-
mis naturam earum magis redderet conspicuam? Atque
eiusmodi facultatem saepissime factam esse arbitror. Nam

                                                

 

