 

380

oportet, imitantem ii·acundOS‚ socordes et qui alia eius-
modi vitia in moribus habent, decoros (ἐπιεικεῖς) effin-
gere, quale exemplar duritiae est Achilles Agathonis et
Homeri.” Vera imitantur qui certorum hominum imagi-
nes pingunt, at non vulgaria vel sordida, a quibus tamen
in quotidiana vitae cousuetudine neminem liberum esse
dixit Goethius *).

Regibus similes erant heroes, itaque epopoeiis eorum
personae conveniebant, quod poeseos genus ipsum regale
est et in principum aulis maxime colebatur. Dramata
sere in liberis civitatibus nasci solent et in iisdem thea-
tris domicilia collocant, iu quibus populorum conciones
habentur. Unde non est mirandum, quod veri mores mo—
ribus heroum in tragoediis substitui coeperunt, perinde
atque in patriciorum locum plebeii enisi sunt. Erat igitur
hoc quoque Euripidis institutum valde populare (δημοκρα-
τικὸν γὰρ αὔτ’ ἔδρων, Aristoph. Ran. 942). Neque idem
solum vera iis, quae cupimus esse (οἷα δεῖ εἶναι), sed
praesentia quoque antiquis substituit et eam victus
consuetudinem, qua ipsius aetate Graeci utebantur, ad
priscos homines transtulit, quod eius institutum ipsum
passim a grammaticis notatum est, velut schol. Hipp, 230.
Med. 235. Veritatis autem imitatio uberrimam materiam
ad perstringendas Euripidis fabulas dedit Aristophani, ho-
mini omuibus sui saeculi vitiis inquinatissimo. Longe vero
omnium ineptissima accusatio a recentioribus quibusdam
criticis grammaticisque facta est, aegre ferentibus, quod
in conformandis fabulis noster ab antiquiorum memoria
passim recessisset. Quasi antiquitatis memoriam immuta-
tam servare officium sit poetae! Ab Aristotele quidem
hanc rationem in laude poni facile intelligitur exiis, quae
ab eo disputata—in medium protulimus3 quin etiam Aga-
thonis rationem probat, ex fictis rebus fictisque personis
tragoediam componenti&

Ceterum carmina quanto minus ad similitudinem vero-
rum hominum imaginarios exprimant, tanto et a'd moven-

Χ) Weit hintcr ihm in wesenlosem Scheine
hag, was uns Alle bandigt, das Gemeine.

                                                

 

  

