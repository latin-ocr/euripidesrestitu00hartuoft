 

98

ln Menalippa denique, qui sit Iuppiter, ignorari fatetur:

Ζεύς, ὅςτις ὁ Ζεύς, οὐ γὰρ οἶδα, πλὴν λόγῳ

κλύων, ·
addit ibidem deum neque ullo corpore neque certo loco
includi, sed ubique praesentem esse et videre omnia, quum
ipse a nemine conspiciatur. Denique animum deum esse
dixit teste Cicerone Tusca Ι, 26, 64: „Ergo animus, ut
ego dico, divinus7 ut Euripides dicere audet, deus est.⁷’
Quibus addas schol. Pind. Nem. vl, 7: θεὸς γάρ τις
ἐν ἡμῖν κατὰ τὸν Εὐριπίδην.

Unum deum naturalem esse quum sibi persuasisset
Euripides, nihil obstabat, quominus multos daemonas vel
deos populares esse crederet, quos, maiorum institutis
acceptOS„ pie colendos esse statueret: cuius generis inter
Thraces suit Rhesus, qui moriens neque exstinctus est
neque ad inferos descendit (οὐκ εἶσι γαίας ἐς μελάγχιμον
πέδον), neque in lumine versari desiit (ἀνθρωποδαίμων
κείσεται βλέπων φαος); itemque Bacchus et Apollo, qui
statim, cum nati essent, se divina stirpe ortos esse factis
probarunt magnaque utilitate ad vitae cultum inventa ho-
nores divinos adepti sunt. Verumtamen diversa vocabuli
vi his atque summo numini divinitatem tribui, his verbis
significavit:

ἄλλα σοι λέξαι θέλω·

εἰ θεοί τι δρῶσι φαῦλον, οὐκ εἰσὶν θεοί.
itemque

ἐγὼ δὲ τοὺς θεοὺς οὔτε λέκτρ’, ἃ μὴ θέμις,

στέργειν νομίζω, δεσμοί τ’ ἐξάπτειν χεροῖν

οὔτ’ ἠξίωσα πώποτ’ οὔτε πείσομαι,

οὐδ’ ἄλλον ἄλλον δεσπότην πεφυκέναι.

δεῖται γὰρ ὁ θεός, εἴπερ ἔστ’ ὄντως θεός,

οὐδενός· ἀοιδῶν οἵδε δύστηνοι λόγοι.

Has absurdas poetarum fabulas quum, quantum inipso
fuit, augere atque „odia‚ dissidia, discordias, querelas,
adulteria, vincula, cum humano genere concubitus morta-
lesque ex immortalibus procreatos’' aliaque eius generis
plurima effingere non dubitaverit, intelligitur, eum non
nullos esse istos deos, sed non vere deos esse statuisse. ἱ

Notionem enim deorum, qui similes essent hominibus, ani-

                                            

 

 

 

