 

498

lem, id quod ex his eius verbis (poet. c. 9, 11. et 12.)
intelligitur: „Quoniam non solum consummatae actionis
imitatio est tragoedia, sed etiam timen darum ac mi-
serabilium rerum, hae. autem et maxime et ma-
gis existunt, si res praeter opinionem aliae
ex aliis nascantur (nam magis hoc mirum erit,9 quam
si temere ac fortuito, quippe quum etiam eorum,
quae fortuito accidunt, mirabiliora videantur ea„ quae quasi
consilio quodam effecta esse videntur, veluti cum statua
Mityis Argis occidit eum, qui caedis Mityis auctor suerat,
incidens spectanti: videntur enim talia non temere acci-
disse), inde necesse est eiusmodi fabulas pulcriores esse.’'
idem sentiens Schiller foeda esse dixit ea, quae, ab
idoneis consiliis abhorrerent (das Zweekwidrige).
Contra non recte ille foedum esse dixit„ si probi homiues
ex secundis rebus in malas vel perditas devenientes osten-
dantur (poet. c, 13. §.10.). An foeda sunt spectatu Pa-
lamedis, Socratis, Hussii damnatio atque supplicium? Quod
autem dixit non debere eum, qui in res adversas incidat,
omni peccato (ἁμαρτίας) vacare7 supervacaneum est: nemo
enim mortalium, quamvis sit egregius, vitiis vacat, et mor—
talitas ipsa vitium est.

Rerum adversarum in secundas aut secundarum in
adversas commutationes materiam carminum omnium, qui-
bus vel narrantur vel aguntur res, efficiunt: neque enim
sine commutatione impeditio atque solutio (δὲσις καὶ λύσις)
rerum, neque sine his commotio animorum aut delectatio
locum habere potest. Tanto autem impensius commove-
mur, quanto rerum commutatio admirabilior est quantoque
longius fortunae status alter ab altero distat. Summa igi-
tur miseria et summa felicitas hominum effingenda et con-
ditio rerum humanarum ingenue ostendenda est. Quum
autem magna neque infortunia neque felicitates sine magnis
facinoribus evenire soleant, et magna facinora ex magnitu-
dine vel virium vel animi vel ingenii nascantur: tanto gra-
viora erunt carmina, quanto personae animi magnitudine,
ingenii sollertia, fortitudine, audacia, virtute praestantioreS.
Nam et bona et mala summa fortissimis quibusque homi—
nibus destinata sunt3 desidiosis autem atque socordia tor-

                                           

 

 

  

