                                               

 

196

rem ab illis sublatam esse non est veri simile. Neque
enim poterat sine manifesta tam nefarii sceleris ultione
tragoedia concludi, si supplicium exegissent ii, quibus exi-
gendi nullum ius neque potestas erat.

Aristophanes ad hanc fabulam respexit bis, Equit. v.
1299. et Nub. v. 43„ cavillatus autem eam est nusquam.
Aristoteles, quo loco praestantissimarum numero fabularum
esse dixit eas, quibus Alcmaeonis mala argumentum es-
sent (Poet. c. 13.>‚ non postremo harum loco posuisse vi-
detur Euripidis Alcmaeonem. Idem improbans caussas,
quibus matricidium Alcmaeon excusat, non Euripidem vi-
tuperavit, sed personam *). lu honore fuisse apud vulgus
hanc tragoediam testatur Attii, in Romanorum eam theatra
transferentis, interpretatio. Respexerunt ad eandem Pro—
pertius Ι, 14 (15), 15. et Ovidius Rem. 455„ Fast. ΙΙ, 43.,
Met. lx, 411.

C. Telephus.

In cognoscenda huius tragoediae structura multa nos
adiuvant. Tanta enim fuit operis gloria, ut omnibus locis
omnibusque temporibus et ab eruditis et a vulgo celebra-
retur, tanta praestantia, ut sua virtute oblivionem effuge-
rit. Hoc intelligentes tres iam viri eruditissimi ad pur-
ganda rudera, conquirenda disponendaque fragmenta, ac
damnum per temporum iniuriam scribarumque socordiam
inlatum, quantum fieri posset, sanandum operam studium-
que contulerunt: quorum primus fuit Geel in annal. In-
st‘ituti Belg. 1830„ alter Welckerus T. ll. p. 477 seqq„ ter-
tius Otto lahn in epistola ad Welckerum germanice scri-
pta 1841. His me quartum adiungens in auxilium mecum
adduco Attium poetam, ab illis spretum, quem non solum
imitatum, sed etiam interpretatum Euripidis fabulam esse
hi versus testantur cum graecis ad ve'rbum convenientes:

96) Aristot. Eth. ΠΙ, 1, S: καὶ γὰρ τὸν Εὐριπίδου Ἀλκμαίωνα

γελοῖα φαίνεται τοὶ ἀναγκάσαντα μητροκτονῆσαι. Ibid. v,9=
λέγων ἀτόπως. Vide Welck. p. 579.

 

 

