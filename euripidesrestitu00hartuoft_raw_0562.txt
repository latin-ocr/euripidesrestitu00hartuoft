 

544

nupta fuisse. Fallente memoria Cressas pro Plisthene scho-
liasta nominavit. Hyginus autem, Aeropam Atrei coniugem
fuisse dicens, utramque Euripidis narrationem confudisse
videtur. Denique respexisse ad nostram tragoediam Quincti-
lianum necesse est, apud quem ΙΙΙ, 7, 19. haec leguntur:
„Quibusdam bona vitiis corrupta odium attulerunt, ut Ne-
rea imbellem, Plisthenem impudicum a poetis accepimus,⁵’
Impudicitia iuvenis connubio arguitur, quodcum femina
impudicissirna iniit; et videtur Thyestes mores pueri,
quem regno patriaque pulsus ac crudelissima poena affe-
ctus patri surripuerat et in spem futurae ultionis pro suo
educabat, data opera corripuisse. Sic ingeniosissima cru-
delitate, quod male moratos liberos, quam nullos, habere
miserius esset, fratris saevitiam aequarit.

Haec a Thyeste prooemio exposita esse putandum
est. Praeterea huius dolum huuc fuisse ex fragmentis
colligo. Primo perfecit, ut Plisthenes, qui se Thyestis
filium esse credebat, Atrei filius haberetur et in domum
regnique successionem summa cum laetitia a vero patre
reciperetur. Hoc autem impetrato iuvenis, qui putaret
ultionem crudelitatis pro Thyeste exigendam regnumque
eidem, tanquam vero patri suo, restituendum esse, Atreum
interficere conatus est. Quo in conatu deprehensus,
Thyestis se filium esse confessus est, et tauquam Thye-
stis filius ab Atreo summo cruciatu atque supplicio neca-
tus. Animam exspirante Plisthene Thyestes, ut fratris
dolore se delectaret, veritatem aperuit.

Aut mutata veste aut situ ac moerore deformis sra-
trem Thyestes adisse videtur et filium ei cum nepotibus‚
quasi divinatione repertum, adduxisse. Sardibus se oriun-
dum esse dixit

ἐγὼ δὲ Σαρδιανός, οὐ γὰρ Ἀργόλας,
ideo, quod Argis pulsus in Lydiam, pristinam Pelopida-
rum patriam, concesserat *). Duos Plisthenis filios (Aga-
memnonem atque Menelaum) una adductos esse haec
Thyestis verba declarant:

„Et ut te triplici laetarem bon0.''

ἴῃ) Hygia. c. 88.- „Postero die rogat: regem Thyestes, ut se in
patriam Lydiam remitteret.''

                                              

 

 

 

 

