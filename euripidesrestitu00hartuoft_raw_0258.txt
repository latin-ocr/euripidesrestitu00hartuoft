240

modo, sed remotiores quoque, Siculos atque Caunios, ea
potissimum aetate, qua in fastigium eruditionis Graecorum
gentes ascendisse, iis temporibus, quibus philosophia, litte—
ris, humanitate vitam perpolitissimam fuisse, quibus sum-
mam omnium artium perfectionem et sincerissimum homi-
num iudicium fuisse constat, eo igitur saeculo, quo prae-
stantissimarum artium studia vigebant, quo illa ipsa in-
venta sunt, quae hodie omnes admiramur, quo ad per-
fectionem adducta sunt quaecunque in vita humana prae-
clara habentur, eo saeculo Graecos universos depravatos,
corruptos, turpissimos, vitiis omnibus inquinatissimos fuisse
affirmandum erit. Audiamus quae Plutarchus in vita Ni-
ciae c. 29. memoriae prodidit, quibus non modo confirma-
tur quod Aristophanes testatur, Athenienses illo tempore
prae reliquis Graecis eruditionis laude floruisse, idque Eu-
ripidis potissimum opera beneficioque doctissimarum fabu-
larum effectum fuisse, sed etiam quicquid esset Graeci no-
minis eiusdem eruditionis eorundemque carminum audien-
dorum cupidissimum fuisse ostenditur. Euarratis enim
variis Atheniensium, qui expeditioni Siciliensi interfuerunt,
satis, „Non pauci‚'⁷ inquit, „vel furtim ex latomiis sub-
tracti vel qui inter servos delituissent divenditi sunt. Ve-
rum his verecundia et morum honestas auxilio
fuit. Aut enim brevi manumissi sunt, aut in honore ha-
biti apud dominos remanserunt. Nonnullis etiam Euripi-
des salutem attulit. Nam praeter ceteros interiores Grae-
cos Siculi huius poetae studiosi fuisse videntur, et cum
exigua subinde illius carminum specimina et quasi gustus
ad eos perferrentur, ediscebant laetique inter se commu-
nicabant. Eo igitur tempore ferunt permultos eorum, qui
sospites domum revertissent, Euripidem honoris caussa sa-
lutasse ac praedicasse alios se libertatem ex servitute re-
cepisse, quod quae memoria tenerent illius carmina domi-
nos docerent, alios se, quum post pugnam vagantes victu
carerent, cibo potuque adiutos esse, cum versus illius can-
tarent. Quo minus mirandum est, quod Caunios narrant,
cum navigium quoddam (Atheniensium) latronibus inse-
quentibus ad portum eorum confugisset, initio quidem non
recepisse sed prohibuisse aditu, tum vero interrogasse,

                                             

 

 

  

