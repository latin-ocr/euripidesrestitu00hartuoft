 

⁷³„ ,γε ων... ⁴<

,φ’

⁷ „ LN—‘k—am-÷ssw⁶--—---·

422

matrimonium datam esse (ἐξεδόθη) affirmat scholiastes·
Horum autem omnium contraria insunt Hygini (fab. ⁷2.)
narrationi, quam sequutus est Welckerus. Et huius qui-
dem coniecturae fragmenta fabulae magis etiam quam te-
stimonium Aristophanis reluctantur. Discrepantiae unum
exemplum protulisse sufficiet: corpus interfecti etiamtum
contra ius pietatemque inhumatum iacuisse ex fragmento
XVII. apparet. Hyginum contra si sequimur, quattuor mi-
nimum lustra inter Polynicis mortem et Maemonis agnitio-
nem interposita fuisse statuendum erit. Movit autem
Welckerum maxime Matthiaei scrupulus, non habentis, quo-
modo poenam contumaciae cum nuptiarum felicitate con-
ciliaret. At eam conciliationem deorum numine effectam
esse fragmenta XIV. et XVIII. ostendunt. Quod si quae-
raS, quid ad Bacchum sors Antigonae pertinuerit, rectissime
Welckerus ipse vidit serias Bacchi eo die, quo haec agan-
tur, haberi: quas quo consilio finxerit Euripides, in promtu
est intelligere: primum enim Marti contrarius est Bacchus,
neque potuit pacis felicitas ex belli calamitate melius, quam
illa festa sacraque repraesentando, ostendi *); deinde prius-
quam festi' (lies sollemnesque superorum deorum celebra-
rentur, luctum in universa civitate finiri ac deponi lugubria
decuit. Quod Antigone quominus ipsa quoque faceret quum
Creontis crudelitate prohiberetur, et dei sacra pollueban-
tur et magis conspicua reddebatur huius miseria, quum
sola inter laetos lugeret squaleretque‚ et augebantur Creon-
tis scelera‚ festum profanantis ac luctum sacris immiscen-
tis. Sic deo in partes Antigonae vocato, quid mirum, si
eiusdem praesentis numinis auxilio virgo servata est? Re-
motis igitur obstaculis7 quae viro eruditissimo offecerunt,
diversam interpretandi viam ingrediendam esse censeo.

Prologi agendi munus Antigonae tribuo. Initium au-
tem prooemii Aristophanes Ran. v. 1212. servavit:

ἧν Οἰδίπους τὸ πρῶτον εὐδαίμων ἀνήρ,

εἶτ’ ἐγένετ’ αὖθις ἀθλιώτατος βροτῶν.
Ex Athenis cummaxime reversam esse virginem putan-

ss) conferas carmen in Phoenissis, quo bacchantium laetitia at-
que insania cum proeliantium furore luctuoso comparatur.

   
                                           

 

 

 

