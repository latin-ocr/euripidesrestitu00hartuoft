 

                                           

528

titiam dolor, dolorem laetitia excipit. Quod si detractis
involucris futura semper prospicere liceret, neque felici
rerum eventu efferremur neque calamitatibus afflictaremur‚
sed imminuta et laetitia et aegritudine facilius aequitatem
animorum et constantiam servaremus. IIoc autem illud
est, in quo efficiendo vel maxime tragoedia elaborat, quae
extricatis iam rebus solutoque nodo quomodo efficacius, si
quid restat turbidi, sedare, quomodo aequius votis satis-
facere, quomodo plenius res consummare potest, quam
ostendendo ea, quae praesentibus rebus annexa postmodo
eventura suut? Cohaerent autem ea, quae vates praedixit,
cum praesentibus rebus hac ratione: Conspirantcs cum
Hecuba Atridae atque Graeci amicum sociumque prodide-
runt3 mox eiusdem feminae acerbitate animi atque contu-
macia lacessiti mortem ei intensuri sunt *). Agamemnon
pellicis gratia regi interitum parari passus est3 eiusdem
pellicis caussa redux in patriam mortem ab uxore sua
passurus est. Ceterum Hecubae mutationem noli credere
poenam esse crudelitatis, qna Polymestorem puniverit.
Simili enim modo Cadmus in lapidem anguis formam ex·
hibentem conversus eodemque tempore in beatorum insu—
las translatus est. Contra Polymestor ne nunc quidem
satis magno supplicio affectus esse videtur, nisi etiam in
deserta insula exponatur monstrum divinis humanisque iu—
ribus et universae societati humanae inimicum. ‘Ceterum
hoc eo consilio decernit Agamemnon, ut de socii fato
Graeci celentur.

Magnam huius tragoediae apud veteres dignitatem
fuisse ex imitationum et commemorationum frequentia in-
telligitur. Respexit ad eam Aristophanes in Nubibus bis
(v. 718. et 1165.), itemque in Gerytadis fragm. Ι. et IL, in
Rau. 1:331 seqq. et in incerto fragm. ap. Athen. Ill. p. 112.
E.: ἥκω Θεαρίωνος ἀρτοπώλιον λιπών, ἵν’ ἐστὶ κριβάνων
ἑδώλια. Respexit simili ratione ad v. 1. Lucianus in Ne-
cyom. ac Plautus ad v. 740. in Asin. II, 2, 8. Usi sunt

dictis quibusdam philosophi, velut Chrysippus v. 783. (cs.

 

 

 

 

 

 

 

³⁵) ef. schot. aa v. 1237. ct 1241.

