 

 

328

mus fabulis eorum uno tempore lectis examinatisque lau-
des singulorum exposuit et quid inter se differrent osten-
dit. Cuius de sententia quo commodius posset iudicari,
Aristophanis sententiam cum illa comparari utile esse duxi.

Iam ad rerum publicarum statum atque conditionem,
qualis suerit eo tempore, quo llaec didascalia acta est, ex-
plicandum me converto. Acta est igitur 01. 87, 1., id quod
Aristophanis, grammatici nobilissimi, testimonio constat,
cuius verba haec sunt: ἐδιδάχθη ἐπὶ Πυθοδώρου ἄρχον-
τος κατὰ τὴν ὀγδοηκοστὴν ἑβδόμην Ὀλυμπιάδα. Πρῶτος
Εὐφορίων, δεύτερος Σοφοκλῆς, τρίτος Εὐριπίδης. Μή-
δεια, Φιλοκτήτης, Δίκτυς, Θερισταὶ σάτυροι· οὐ σώζεται.
Doctae igitur hae sunt fabulae eodem anno, quo exeunte
exarsit bellum Peloponnesium. Victus autem est Euripi-
des non ab Euphorione ipso, sed ab Aeschle, patre eius,
id quod recte animadverterunt Elmsleius in annot. ad Med.
p. 70. (55) atque Pflugk. in editione Medeae p. 5. Te-
statur enim Suidas hisce verbis: Εὐφορίων, υίὸς Αἰσχύλου
τοῦ τραγικοῦ, Ἀθηναῖος, τραγικὸς καὶ αὐτός, ὃς καὶ τοῖς
Αἰσχύλου τοῦ πατρός, οἷς μήπω ἦν ἐπιδειξάμενος, τε·
τράκις ἐνίκησεν· ἔγραψε δὲ καὶ οἰκεῖά. Fuit tamen in
hoc ineundo certamine etiam Euphorionis quaedam propria
laus, id quod ex Quinctiliani verbis intelligitur: „Aeschy-
lus grandiloquus est saepe usque ad vitium, sed rudis in
plerisque et incompositus. Propter quod correctas
eius fabulas in certamen deferre posterioribus poetis
Athenienses permisere, suntque eo modo multi co-
ronati.”

Bellum Peloponnesium constat a Corinthiis conflatum
esse hac de caussa. Epidamnios contra Corcyraeos adiu-
vantes ab his proelio navali victi sunt. Quo facto quum
maioribus opibus bellum pararent simulque Atheniensium
societatem quaererent, Corcyraei legatis ad eosdem missis
perfecerunt, ut hi foedus et societatem cum ipsis iunge-
rent non ita quidem, ut eosdem utrique hostes eosdemque
amicos haberent (nam si adversus Corinthios iussi essent
eum Corcyraeis proficisci, ruptum esset foedus, quod eis
erat cum Peloponnesiis), sed ut, si quis Corcyram Athe-
nasve aut eorum socios invaderet, alteri alteris auxilio es-

                                           

 

 

  

