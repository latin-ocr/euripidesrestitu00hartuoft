 

60

anno 455, Peliadas, suum iam nomen profite11S‚ impetrato
choro, docuit Euripides, quae fabula in conatu restituen-
dae seni iuventutis fere tota versabatur. De mente enim
poetae non dubitabis, si Iolai, qui estin Heraclidis, exem-
plum atque similitudinem rationis respicies.

Eodem anno, quo primum in certamen Euripides non
celato nomine descendit, Aeschylum e vita decessisse pro-
ditum est memoriae. Quamobrem haereditas quasi θρό-
νου τραγῳδικοῦ deorum ipsorum voluntate a sene ad iu-
venem transferri ridebatur, neque dubito, quin suam quo-
que caussam Euripides respexerit senis decrepiti in iuve-
nem mutandi conatum repraesentando. Licebat enim ei
significare, se ad successionem illius regni destinatum esse
sibi videri3 neque illum ab eiusmodi ingenuitate alienum
fuisse Plutarchus ostendit, quo loco de parabasi, quae
Danaes fabulae inserta suit, exponit. Hanc autem ipsam
fabulam atque parabasin primae didascaliae attribuendam
esse censeo. Primum enim certamen ineuntes parabasi
poetas uti solitos esse, ut se Musamque suam populo com-
mendarent, et per se consentaneum est,¹ et Aristophanis
exemplo docetur, et communi poetarum more confirmatur.
Ac fuerunt, qui ad cavillationes poetarum comicorum di-
luendas illa parabasi usum esse Euripidem, florente Ari-
stophane, putarent. Cui sententiae ne subscribam, Plu-
tarchi monet testimonium, qui videtur non tam acerbe
Euripidis ingenuitatem reprehensurus fuisse, si contume-
liis eum lacessitum ad defendendos hostes arma cepisse
intelligeret. Ceterum non potuisse parabasin alii dramati
inseri, nisi ei, quod postremum esset didascaliae, sponte
intelligitur. Unde satyrici dramatis locum huic fabulae,
sicut Alcestidis, assignatum fuisse apparet,- neque naturam
eius ab ea conditione abhorruisse patebit cognoscentibus
argumentum, quod ex reliquiarum indiciis restituere conati
sumuS.

Praeter haS, quas dixi, fabulas primae didascaliae as-
signare lubet Stheneboeam, quam et priorem Bellerophonte
et antiquissimarum fabularum numero fuisse coniicio. Tum
quod Corinthii regis inconstantia atque perfidia arguere-
tur, illis reipublicae temporibus accommodata fuisse vide-

                                           

 

  

